#Warsztaty_1

Warsztat: Gra w zgadywanie liczb.

Napisz prostą grę w zgadywanie liczb. Komputer musi wylosować liczbę w zakresie od 1 do 100. Następnie:

Zadać pytanie: "Zgadnij liczbę" i pobrać liczbę z klawiatury.
Sprawdzić, czy wprowadzony napis, to rzeczywiście liczba i w razie błędu wyświetlić komunikat "To nie jest liczba", po czym wrócić do pkt. 1
Jeśli liczba podana przez użytkownika jest mniejsza niż wylosowana, wyświetlić komunikat "Za mało!", po czym wrócić do pkt. 1.
Jeśli liczba podana przez użytkownika jest większa niż wylosowana, wyświetlić komunikat "Za dużo!", po czym wrócić do pkt. 1.
Jeśli liczba podana przez użytkownika jest równa wylosowanej, wyświetlić komunikat "Zgadłeś!", po czym zakończyć działanie programu.
Przykład:

Zgadnij liczbę: cześć
To nie jest liczba.
Zgadnij liczbę: 50
Za mało!
Zgadnij liczbę: 75
Za dużo!
Zgadnij liczbę: 63
Zgadłeś!
Warsztat: Symulator LOTTO.

Jak wszystkim wiadomo, LOTTO to gra liczbowa polegająca na losowaniu 6 liczb z zakresu 1-49. Zadaniem gracza jest poprawne wytypowanie losowanych liczb. Nagradzane jest trafienie 3, 4, 5 lub 6 poprawnych liczb.

Napisz program, który:

zapyta o typowane liczby, przy okazji sprawdzi następujące warunki:
czy wprowadzony ciąg znaków jest poprawną liczbą,
czy użytkownik nie wpisał tej liczby już poprzednio,
czy liczba należy do zakresu 1-49,
po wprowadzeniu 6 liczb, posortuje je rosnąco i wyświetli na ekranie,
wylosuje 6 liczb z zakresu i wyświetli je na ekranie,
poinformuje gracza, czy trafił przynajmniej "trójkę".
Aby wylosować 6 liczb z zakresu 1-49 bez powtórzeń możemy utworzyć tablicę z wartościami 1-49, wymieszać jej zawartość i pobrać pierwsze 6 elementów.



Warsztat: Gra w zgadywanie liczb 2

Odwróćmy teraz sytuację z warsztatu "Gra w zgadywanie liczb": to użytkownik pomyśli sobie liczbę z zakresu 1-1000, a komputer będzie zgadywał i zrobi to maksymalnie w 10 ruchach (pod warunkiem, że gracz nie będzie oszukiwał).

Zadaniem gracza będzie udzielanie odpowiedzi "więcej", "mniej", "trafiłeś".

Warsztat: Kostka do gry

W grach planszowych i papierowych RPG używa się wielu rodzajów kostek do gry, nie tylko tych dobrze znanych, sześciennych. Jedną z popularniejszych kości jest np. kostka dziesięciościenna, a nawet stuścienna! Jako że w grach kośćmi rzuca się często, pisanie za każdym razem np. "rzuć dwiema kostkami dziesięciościennymi, a do wyniku dodaj 20" byłoby nudne, trudne i marnowałoby ogromne ilości papieru. W takich sytuacjach używa się kodu "rzuć 2D10+20".

Kod takiej kostki wygląda następująco:

xDy+z

gdzie:

y – rodzaj kostek, których należy użyć (np. D6, D10),
x – liczba rzutów kośćmi; jeśli rzucamy raz, ten parametr jest pomijalny,
z – liczba, którą należy dodać (lub odjąć) do wyniku rzutów (opcjonalnie).
Przykłady:

2D10+10: 2 rzuty D10, do wyniku dodaj 10,
D6: zwykły rzut kostką sześcienną,
2D3: rzut dwiema kostkami trójściennymi,
D12-1: rzut kością D12, od wyniku odejmij 1.
Napisz funkcję, która:

przyjmie w parametrze taki kod w postaci String,
rozpozna wszystkie dane wejściowe:
rodzaj kostki,
liczbę rzutów,
modyfikator,
wykona symulację rzutów i zwróci wynik.
Typy kostek występujące w grach: D3, D4, D6, D8, D10, D12, D20, D100.

Warsztat: Wyszukiwarka najpopularniejszych słów

Wyszukaj w popularnych serwisach internetowych nagłówków artykułów, a następnie zapisz pojedyncze słowa w nich występujące do pliku o nazwie popular_words.txt. Przykład pobrania tytułów z tagu html span z atrybutem class o wartości title
Wywołaj pobieranie dla wybranych serwisów internetowych.
Wczytaj utworzony plik popular_words.txt i na jego podstawie utwórz plik most_popular_words.txt, który zawierać będzie 10 najbardziej popularnych słów.
Utwórz tablicę elementów wykluczonych np. i, lub , ewentualnie pomiń wszystkie elementy 3-znakowe.
